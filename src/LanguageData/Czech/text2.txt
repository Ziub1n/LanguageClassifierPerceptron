Stejně jako ostatní zástupci slovanské skupiny je i čeština flektivním jazykem vyznačujícím se rozsáhlým skloňováním a časováním. Pro psaní se používá latinka obohacená o diakritiku (viz česká abeceda). Jeho výslovnost se vyznačuje dynamickým přízvukem na první slabice (počáteční přízvuk), existencí dlouhých samohlásek a specifickou hláskou ř. Existují čtyři hlavní nářeční skupiny – česká, středomoravská (hanácká), východomoravská (moravsko-slovenská) a slezská.
Je úředním jazykem České republiky a jedním z úředních jazyků Evropské unie. Regulací se zabývá Ústav pro jazyk český Akademie věd ČR.