Slovensko je štát nachádzajúci sa v strednej Európe a rozprestiera sa na ploche 49 034,7 km²[11]. Územie Slovenska slúži ako most medzi východom a západom, teda medzi bývalým Sovietskym zväzom a západnou Európou, a medzi severom a juhom, teda medzi Škandináviou a Balkánom[12].



Slovensko z vesmíru

Bratislavský hrad

Pohľad z Bratislavského hradu na centrum Bratislavy

Košice, výhľad na mesto a divadlo

Trenčín
Slovensko sa až na malú výnimku nachádza na južnej strane oblúka karpatského rozvodia. Ide o horskú krajinu, pretože 61 % jej rozlohy pokrývajú početné pohoria Západných Karpát ako napr.: Tatry, Biele Karpaty, Malé Karpaty, Nízke Tatry, Slovenské rudohorie, Veľká Fatra, Malá Fatra a Východné Karpaty, ako Bieszczady a Vihorlat. Najvyšším bodom Slovenska je tatranský štít Gerlach (2 655 m n. m.). Pohorie oplýva rozsiahlymi stredohorskými dolinami, z ktorých najväčšie sú Košická dolina a Liptovská dolina. Nížinné oblasti zaberajú relatívne malú časť rozlohy krajiny. Pozostávajú z troch nížin: najmenšia, Záhorská nížina, na juhozápadnom okraji